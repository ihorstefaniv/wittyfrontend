Witty Educational Platform

Про проект: Witty - це освітня платформа для амбітної молоді, що прагне поглибити свої знання у технічних і не тільки сферах та з захопленням зануритися у майбутню професію.


Мета: Надати можливість зацікавленим учням поглибити свої знання та покращити навички у сферах маркетингу, менеджменту, мови програмування Python, фізики, олімпіадної математики і економіки з метої підготовки до вступу у ВНЗ та/або підвищення компетентності у цих сферах.


Аудиторія: Ми орієнтуємося на студентів 10-11 класів як на аудиторію учнів. Волонтерами ж можуть стати люди старші 15 років.


Структура проекту:
Як платформу для курсів ми використовуємо веб сайт (в розробці), де планується розміщувати відеоуроки. Кожний урок має теоретичну (відео-урок з поясненням матеріалу та готові конспекти) та практичну частини. Відеоуроки знімаються зйомщиками або розробниками курсу, а обробляються монтажером згідно плану уроків, складених розробниками курсів (див. далі). Після ознайомлення з матеріалом студентам відкриваються різнорівневі завдання для практикування. За виникнення питань кожен студент може задати їх у вікні на сайті або прийти на консультацію зі спеціалістом, що проводиться раз на тиждень.

Проект складається з 6 курсів: маркетинг, менеджмент, мова програмування Python, фізика, олімпіадна математика і економіка, а також з Website development, PR i HR відділів, що не беруть прямої участі у роботі над розробкою курсів.

Кожний курс складається з різнорівневих елементів, таких як: курс, модуль, тема, урок. Уроки утворюють теми, теми - модулі, модулі - курс.

Над розробкою курсу працюють:


Керівник розробки курсів
звітує про успіхи та сповіщає про проблеми керівництву програми
налагоджує роботу відділу
формує стратегію та бачення курсу з експертом-радником

Експерт-радник (досвід роботи та/або викладання в сфері)
формування стратегічного та змістовного бачення курсу разом з керівником
налагодження та контроль роботи команди розробників курсу

Розробник курсу
розробка окремих уроків
надактивна робота в команді

Сценарист навчальних відео
написання тексту для відео уроків
створення матеріалів до уроків

Content creator
зйомка навчальних відео за готовими матеріалами

Монтажер
монтаж навчальних відео

Після проходження курсу студенти отримають сертифікат про успішне закінчення, а волонтери сертифікат вдячності зі вказаної к-стю волонтерських годин.
